...ιο-

Si talium codicum aetati ﬁdere velis, momento potissimi sunt quidem Regii 1, 5 et 6
, atque duo Coisliniani. Hodie E. Amand de Mendieta iam 18 manuscriptos codices integre
contulit aliosque 27 haud leviter exploravit; idem anglicos aliquos testes videre pollicetur.
Haec manuscripta proveniunt ex Europa occidentali vel ex Graecia, unum etiam e Monte
Sinai ; antiquissima sunt inter 115 manuscripta Hexaemeron quae cognoscantur. Cir ΑΜΑΝΙ),
Editions, LVI, p. 127. Vir eruditissimus E. Amand de Mendieta, una cum St. Y. Rudberg,
critice homilias in Hexaemeron edere constituit, in collectione Die griechischen christlichen
Schri/istellcr Academiae Berolinensis. Iam anno 1939 D. AMAND exempli gratia homiliam Vl,
ut appendicem suo Carne'ade et saint Basile (these dactylographiée), Lovanio ediderat.
Videntur indicari posse, ad praesens, duo ordines sive rami praecipui, quorum prior
optimum praebet textum. Ad hunc pertinent :
D Museum Britannicum, Arundel 532, saec. IX-X.
F Paris gr. 753 (Regius 5 Maurinorum), saec. IX-X.
G Paris gr. 476 (Regius 1 Maurinorum), saec. X.
H Lavrensis e Monte Athos 457, saec. X.
Ι Florentinus Laurent. gr. IV 27, saec. Χ.
Possunt inibi duae distingui classes, DF et GHI ; interim concludi potest ad momentum
Regiorum 1 et 5 in apparatu Garnier.
Alter ordo seu ramus amplectitur manuscripta :
A Vaticanus gr. 2066, litteris uncialibus, saec. IX-X.
C Vatic. gr. 413, saec. ΙΧ-Χ.
Ε Venetianus S. Marci 58, saec. IX-X.
Β Vatic. gr. 2053, saec. IX-X.
L Genuensis Franzonianus gr. l7, saec. Χ.
Manuscripta BL recensionem referunt atticizantem; A valde aberrans et insolens est,
etsi venerandae quidem aetatis. Hic alter ordo ignotus fuit Maurinis.
Inter editiones sive translationes linguis hodiemis peractas vel commentario auctas, re-
censendae sunt : anglice, JACKSON (Cir supra, Introd. IX p. 6) ; germanice, STEGMANN ( ibid.)
atque recentius, gallice, GIET : Basile de Césarée. Home'lies sur I’Hexae'me'ron. Texte grec, intro-
duction et traduction de St. Giet (Sources Chrétiennes, 26), Parisiis, 1949. Giet codices novos
non contulit, sed codicibus Maurinorum acquievit, ubi Garnier prioribus editis contra codices
manuscriptos ﬁdebat. Apud hunc recentem auctorem invenitur bibliographia de operibus
ad fontes hellenisticos Hexaemeron detegendos. Adhuc deest opus quod ostendat huius libri
momentum in exegesis christianae et sacrae theologiae historia, eius locum inter correctoria
origenismi, eiusque definitas relationes cum Hexaemeron Gregorii Nysseni.
7. Homiliae super Psalmos (P.G. 29, 207-494).
1. Manuscripta ad summum 18 homilias super Psalmos referunt, quarum nonnullae pa-
rum conﬁrmantur. Omnium rarissima est super Ps. 132 ; homilia altera super Ps. 28 et homilia
super Ps. 37 saepe et ipsae desiderantur. Hae tres a Garnier relatae sunt in appendice tomi Ι,
sicut etiam homilia super Ps. 115 ; quae quidem nunc in P.G. 30 exstant, et de quibus dicen-
dum erit in introductione ad hoc volumen. Idem Garnier ad appendicem homiliam quoque
primam super Ps. 14 remiserat, sed Migne eam ad suum in serie locum restituit, et quidem
merito. Ipsam etenim universa manuscripta tradunt, ipsam expostulantur verba quibus incipit
secunda homilia super eundem Psalmum (quae quidem secunda homilia testimonio Gregorii
Nysseni comprobatur ; vide illius orationem contra usurarios, P.G. 46, 433 B) : ,,Heri cum de
psalmo decimo quarto sermonem apud vos haberemus, ﬁnem orationis non licuit nobis per
tempus attingere” (P.G. 29, 264 C). Garnier permovebatur a locis similibus in commentario
Eusebii Caesariensis inventis; hodie, cum cognitum sit hunc ementitum Eusebium catenam
esse a Basilio mutuantem (cir introd. p. 8 § 2), lepidum est annotationes legere ipsius Garnier,
duas redactiones diligenter comparantis : ,,Videamus nunc quomodo pseudo-Basilius frigida
quadarn periphrasi mox Eusebiana ampliﬁcet, mox eadem ad verbum exprimat barbaro
loquendi genere Quid est hoc, nisi βαρβαρίζειν, et in graecis balbutire ‘I Scriptori excidit,
quod ad absolvendam periodum addere debuerat Certe quo magis haec considero eo magis
mihi persuadeo, Basilium rectius et locuturum fuisse, et cogitaturum." Vel etiam : ,,Ea non
