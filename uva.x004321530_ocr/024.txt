...ιι-

puto reperiri quidquam posse aut ineptius, aut quod a sana mente magis abhorreat.” (P.G.
29, CXCVII B, CXCVIII A et C). Ineluctabilem vide subjectivismum criticae internae, apud
optimos quoque viros ι
2. In codicibus manuscriptis homiliae super Psalmos semper cum homiliis moralibus
coniunguntur. Codicum descriptio ac distributio nondum satis processit; studia, laudanda
sane, a St. Y. Rudberg peracta, iam testes recenserunt (Cfr RUDBEnG, Tradition manuscrile,
p. 53-120. Unusquisque typus littera maiuscula, unusquisque codex numero litterae addito
a Rudberg designatur). Ratione habita tantum de ordine quo se praesentant homiliae, codices
ad quindecim typos, plus minusve deﬁnitos, Rudberg reduxit. Plerumque, ac praesertim in
typo Α, qui maximam diffusionem ac procul dubio magnum momentum obtinuit, homiliae
super Psalmos unitae exstant atque initium collectionis efformant, collocatione quidem ra-
tionabili et quae scribas alliceret. Sed in typis D et E, qui ceterum archaicas notas prae se
ferunt, homilia super Psalmum 1 in capite collectionis prostat ; postea longius, simul cum ho-
miliis super divitias, venit secunda homilia super Ps. 14, quae reipsa de usura pertractat (in
typo D prima homilia super eundem psalmum eodem loco ponitur). Ceterae super Psalmos
homiliae inferius ponuntur, et in D bipertitae inveniuntur in duas series, quarum prima con-
stat Psalmis 59, 61, 114 et 115. (In armena collectione homilia in Ps. 14 post homiliam in divites
venit, ut in typo E, et ab homiliis in Ps. 1, 59, 61, 114 ct 115 secuta est, fere ut in typo D ;
cf. W. DRIESSEN, [0.c. supra in Introd. p. 3, n.4,] p. 75-76.) Haec documenta profecto vestigia
referunt antiquioris condicionis, quae procul dubio sinet quondam aliquid certi dignoscere
circa adiuncta compositionis ac pristinae editionis. Interim lectorem ipsa monent ac invitant
ad distinguendum inter diversas homilias.
3. Plus quam 150 manuscripta exstant de homiliis super Psalmos. Princeps Erasmi editio,
Basileae 1532, manuscriptum resumit e typo A, tunc bibliothecae Tubingensis, nunc Mo-
nacensis gr. 141 (saec. X), eiusque textus dignus est qui semper attendatur. ,,Hanc editionem,
inquit Garnier, semper ob oculos habui, ex eaque adnotavi varias lectiones non paucas” (P.G.
29, CLXXVIII A). Editioni Parisiensi anni 1618 usui fuerunt tantummodo variationes non-
nullae a R. Montacutio adiectae ex uno vel duobus manuscriptis anglicis non cognitis. Garnier
textum suum educit e 15 manuscriptis, quorum en elenchus cum hodiernis numeris, aetate, et
collocatione iuxta rudbergianos typos :
Regius 1 (nunc Paris. gr. 476), saec. X, D4.
Regius 2 (nunc Paris. gr. 480), saec X, O2.
Regius 3 (nunc Paris. gr. 481), saec. XI, extra seriem.
Regius 4 (nunc Paris. gr. 487 ; optimae notae, dicit Garnier), saec. XI, O4.
Regius 5 (nunc Paris. gr. 488), saec. XII, G6.
Regius 6 (nunc Paris. gr. 485), saec. XI, L3.
Colbertinus 1 (nunc Paris. gr. 486), saec. XII, 08.
ColbertinusF2 (nunc Paris. gr. 497), scriptus anno 970 in captivitate in Africa Septentrionali a Niceta)snathario. 1.
protospathario, F1.
Colbertinus 3 (nunc Paris. gr. 484), saec. X, C2.
Colbertinus 4 (nunc Paris. gr. 498 ; optimae notae, dicit Garnier), saec. XI, D9.
Colbertinus 5 (nunc Paris. gr. 482), saec. XI, K3.
Colbertinus 6 (nunc Paris. gr. 483), saec. XI, extra seriem.
Colbertinus 7 (nunc Paris. gr. 962), saec. XIV, B4.
Colbertinus 8 (nunc Paris. gr. 491), saec. XIII-XIV, coniunctus cum A ut videtur.
Coislinianus (nunc Coisl. 230 ; mendosissimus, ait Garnier), saec. IX-X, MS.
Fere omnes hi codices aetate sunt spectabiles. Gravis typus A, proh dolor, non apparet,
nisi in editione principe et fortasse in Colbertino 8. Si recte et satis suas optiones Garnier
adnotavit, ipse sequitur potius O4 et D9; utique typus Ο, cuius momentum nondum plene
cognoscitur, non nimis autem urgeri debet, magnum habuit pondus in constituendo textu
maurino.
4. Nulla exstat homiliarum super Psalmos versio hodierna, nec parum dolendum, quia in
illis maxime invenitur Basilius, ut ita dicam, alius Origenes, quasi mysticus ; non moralia tan-
tum, nec philosophica loquitur ; non circumspectionem nec severitatem ostendit qua pleraque
eius opera ascetica pollent; sed de Deo, de Christo, de Ecclesia, de. sacramentis mirabilia
exponit. Scire vellem quibus discipulis homiliae super Psalmos 28, 29, 32, 33, 44, 48 habitae
sunt, et quo definito vitae Basilii tempore. — Homiliarum in Ps. 1 et in Ps. 59 adest versio
antiqua Rufini, cuius textum invenies in P. G. 31, 1723-1733 et 1790-1794 (Cfr Introd. p. 3,
§ 1v, η. 8).
