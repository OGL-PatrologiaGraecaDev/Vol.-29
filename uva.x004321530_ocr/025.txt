...12-

8. Libri adversus Eunomium (circa 363) (P.G. 29, 495-768).
1. Disputatio adversus Eunomium, arianum extremum et peripateticum, potius techno-
logum quam theologum, in ipso initio litterarum cursus Basilii collocatur. Basilius ipse de his
libris loquitur in epistola 20 eosque non semel memorat, potissimum in prologo ,,de fide"
Operibus asceticis addito (P.G. 31, 677 B; cfr etiam epistolas 25 et 223, 5). Gregorius Nyssenus
et Hieronymus opus commemorant, Theodoretus, Leontius Byzantinus et Severus Antiochenus
ex eodem- locos referunt.
2. Primi tres libri dumtaxat authentici sunt. Iam Erasmus ex latina versione Georgii
Trapezuntini ﬂagrantem notaverat differentiam quae stylo et methodo libros IV et V a ceteris
separat. (Erasmus a Garnier (P.G. 29, CCXXXI Α) et ab omnibus utpote adversarius datur
authenticitatis librorum IV et V adversus Eunomium, nemo tamen illius locum indicat, nec
quidquam inveni in illius praefatione editionis Basileensis anni 1532. Praefationem ad ver-
sionem latinam tractatus de Spiritu Sancto (Basileae, 1532) consulere non potui, curn in duobus
exemplaribus Bibliothecae Vaticanae illius nomen vigilanter erasum sit, in odium auctoris,
et folia praefationis avulsa sint). Editio princeps (Venetiis, 1535) tres primos libros solos habe-
bat; sequentes adiecti sunt a J. Cornario in reeditione apud Basileam 1551 ; in codicibus autem
graecis, etiam in illis qui Venetianis editoribus praesto fuerunt, libri quinque inveniuntur.
Garnier pariter authenticitatem librorum IV et V impugnavit (P. G. 29, CCXXXI-CCXL).
F.X. Funk criticae internae allatis causis demonstravit libros IV et V, adhuc indivisos, effor-
mare primum librum cui remittunt opera de Trinitate et de Spiritu Sancto a Didymo Caeco
exarata (Cfr F.X. FUNK, Kirchengeschichtliche Abhandlungen und Unlersuchungen ΙΙ, Pader-
bornae, 1899, p.. 291-329 et III, 1907, p. 311-323). Nuperrime dubitavit L. DOUTRELEAU an
reapse Didymus librum de Trinitate conscripserit : Le De Trinitale est-il l’wuvre de Didyme
l’aveugle ? in Recherches de Science Religieuse, XLV, 1957, p. 514-557. Istius libri dicendi genus
ab usu Didymi in novis opusculis in 'I‘ura inventis distaret, quod discutiendum erit quando nova
opuscula edentur. Doutreleau nusquam libros adversus Eunomium invocat, nec eruditissimi
viri F.X. Funk meminit; dum autem librum de Spiritu Sancto, quod Didymo negari non
potest, aﬂinem esse libro de Trinitate concedit (p. 555), imitare hunc librum Didymi argumenta
probari posse afﬁrmat. Interim in dubio relinquenda sunt omnia ista. J. Lebon tandem
syriacum invenit fragmentum Didymo opus ascribens (Cfr J. LEBON, Le Pseudo-Basile (Adv.
Eunomium IV-V) est bien Didyme d’Alexandrie, in Le Muse’on, L, 1937, p. 61-83. Codex syriacus
est Londinensis Mus. Brit. Add. 17201, saec. VI vel VII : Kephalaia dicta a Didymo Alexan-
drino contra Arianos). Hinc idem Lebon existimat libros nostros IV et V unum idemque ef-
formare opus, hodie initio mutilum. (J. LEBON, ibidem. In omnibus fere codicibus graecis opus
Didymi (sub nomine Basilii) uno tantum libro concluditur; in his omnibus incipit abrupte,
sed hoc initium iam a Timotheo Aeluro refertur). Quod quidem opus venit nomine Didymi
apud suum dumtaxat syriacum codicem, nomine vero Basilii apud Timotheum Aelurum, Theo-
dorum Alexandrinum, Ephrem Antiochenum, Leontium Byzantinum, concilium Lateranense
(anni 649), apud Doctrinam Patrum de incarnatione Verbi; iam cognitum est utpote operi
adversus Eunomium adiectum Iustiniano et concilio Hispalensi ann. 619.
3. Traditio manuscripta graeca non abundat. Manuscripta sunt 27, quorum en anti-
quissima :
Atheniensis Bibl. Nat. 10, saec. X.
Athonensis Lavrensis 225, saec. XI.
Athonensis Vatopedianus 68, saec. XII.
Lesbensis 6, saec. XII.
Mediolanensis Ambrosianus 1011, saec. XI.
Mosquensis Mus. Hist. Vlad. 122, saec. X.
Mosquensis Mus. Hist. Vlad. 127, saec. XI.
Monacensis 466 (cuius aetas non indicatur).
Oxoniensis Bodl. Barocc. 222, saec. XII.
Parisiensis gr. 500, saec. XI.
Parisiensis gr. 965, saec. XI.
Parisiensis gr. 966, saec. XI.
Patmensis 184, saec. XI.
Vaticanus Palat. gr. 216, saec. X.
Vaticanus gr. 408, saec. X.
Venetianus S. Marci 58, saec. X.
Venetianus S. Marci 66, saec. XII.
____________
